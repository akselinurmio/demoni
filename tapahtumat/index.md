---
title: Tapahtumat
order: 2
description: 'Demoni järjestää vuoden mittaan lukuisia erilaisia tapahtumia, kuten
  Drink or Treat -halloween-naamiaiset ja vuoroviikoittaiset lautapeli-illat.

'
---

Tervetuloa Demonin järjestämiin tapahtumiin! Järjestämme vuoden mittaan lukuisia tapahtumia. Skaala ulottuu on niin lautapeli-illoista sitseihin, kuin vuosijuhlista halloween-naamiaisiin.

Laitathan Demonin [Facebook-sivun](https://www.facebook.com/opiskelijayhdistysdemoni/) seurantaan, niin pysyt helposti kärryillä siitä mitä tapahtuu ja missä!

[Kysyhän meiltä lisää](#yhteystiedot), jos jokin jäi mietityttämään, ja tule ihmeessä mukaan järjestämään näitä ja muita tapahtumia!

## Drink or Treat {#drinkortreat}

*Drink or Treat -bileet* ovat Demonin perinteiset halloween-naamiaiset, ja tänä vuonna ne ovat taas täällä, pelottavampina kuin koskaan! Veret seisauttavia tarjouksia ja hyytävän hyviä drinkkejä Helsingin DTM:ssä. Näitä et halua missata!

## Uusia kavereita ja pelejä {#lautapeli-ilta}

![Lautapelaajia](/assets/photos/lautapeli-ilta.jpg)

Haluatko päästä suututtamaan koko luokkasi, ennen kuin muistat edes kaikkien nimet? Meillä on ratkaisu! Lautapeli-illat!

*Demonin lautapeli-ilta* järjestetään joka toinen tiistai Arabiassa. Paikalla pääset pelaamaan niin loistavaksi todettuja klassikkoja kuin kuumimpia uutuuspelejäkin. Tarjolla on aina pientä purtavaa!

## Hei me sitsataan! {#sitsit}

*Sitsit* ovat perinteiset akateemiset pöytäjuhlat, joiden erityispiirteenä on koko juhlan läpi jatkuvat juomalaulut. Sitsien luonne määrittyy tapauskohtaisesti – pukukoodi voi vaihdella tummasta puvusta teema-asuun!

Ominaista on kuitenkin rennon railakka tunnelma; hyvillä sitseillä et syö ruokaasi lämpimänä. Sitseillä on myös tietyt säännöt ja käytännöt, joita on syytä noudattaa...

## Vuosijuhlat

![Demonin jäseniä vuosijuhlilla](/assets/photos/vujut.jpg#left)

Vujut eli *vuosijuhlat* ovat joka vuosi tai harvemmin järjestettävät illallisjuhlat yhdistyksen kunniaksi.

Juhlat alkavat onnittelu- ja kiitospuheilla sekä maljannostolla. Juhlan edetessä puheita voidaan pitää lisää ja mahdolliset kunniakirjat luovutetaan.

Vujuilla, kuten sitseilläkin, on tapana laulaa juomalauluja. Vujut ovat kuitenkin hieman muodollisempi tilaisuus kuin sitsit ja pukukoodina onkin usein iltapuku ja tumma puku tai jopa frakki.
