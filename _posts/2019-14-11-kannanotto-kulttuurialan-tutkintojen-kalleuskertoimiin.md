---
title: Opiskelijajärjestöjen kannanotto kulttuurialan tutkintojen kalleuskertoimiin
date: 2018-11-14 11:59 +03:00
categories:
  - kannanotot
layout: page
---

**KANNANOTTO 14.11.2018**

Useat opiskelijakunnat ja kulttuurialojen opiskelijajärjestöt esittävät medianomi- ja muotoilijatutkintojen kalleuskertoimien nostamista kerroinryhmään kaksi (2) tulevassa korkeakoulujen rahoitusmallissa.

OKM on esittänyt 24.10.2018 rahoitusmalliesityksessään “Luovuutta, dynamiikkaa ja toimintamahdollisuuksia - ehdotus ammattikorkeakoulujen ja yliopistojen rahoitusmalleiksi vuodesta 2021 alkaen”, että alakohtaiset erot mm. koulutuksen laite- ja henkilöintensiivisyydessä huomioon ottavat kertoimet otettaisiin käyttöön ammattikorkeakoulututkintojen sekä yliopistojen alempien ja ylempien korkeakoulututkintojen laskennassa. Esityksessä tutkinnot jaettaisiin kerroinryhmiin 1 (kerroin 1), 2 (kerroin 1,75) ja 3 (kerroin 3).

Medianomi- ja muotoilijatutkinnot on sijoitettu luonnoksessa ryhmään 1. Allekirjoittaneet opiskelijajärjestöt tervehtivät tutkintojen erottelua kerroinryhmiin tervetulleena muutoksena, mutta pitävät medianomi- ja muotoilijatutkintojen sijoittamista ryhmään 1 hyvin ongelmallisena.

Näiden alojen opetus edellyttää kalliimpia tiloja ja vuosittaisia investointeja, jotka jo itsessään nostavat koulutuksen kustannustasoa huomattavasti. Koulutuksessa edellytetään myös sellaisia tukitoimintoja, valvontaa ja työturvallisuuden varmistamista, joita ei ole tarjolla korkeakoulun yleisessä palveluvalikoimassa ja vaativat näin lisäresursseja. Opetus ja oppiminen perustuvat vahvasti laitteistojen, eri materiaalien sekä erikoisohjelmistojen ja -lisenssien käyttöön. Ne edellyttävät myös jatkuvaa teknistä ylläpitoa ja henkilöstöresursseja.

Myös opetuksen ryhmäkoot ovat näillä aloilla yleensä pieniä ja vaativat paljon opetusresurssia ja henkilökohtaisempaa ohjausta.

Nämä todelliset kustannukset tulisi huomioida kalleuskertoimissa ja tutkinnot tulisi nostaa kerroinryhmään kaksi (2).

Valtteri Markula<br>
Hallituksen puheenjohtaja<br>
Metropolia Ammattikorkeakoulun opiskelijakunta<br>
050 355 5300

Liisa Hyytiäinen<br>
Hallituksen puheenjohtaja<br>
Hämeen ammattikorkeakoulun opiskelijakunta

Tiia Kettunen<br>
Hallituksen puheenjohtaja<br>
Lahden ammattikorkeakoulun opiskelijakunta

Daniel Tallberg<br>
Styrelseordförande<br>
Arcada studerandekår

Eeva Vissel<br>
Hallituksen puheenjohtaja<br>
Kaakkois-Suomen ammattikorkeakoulun opiskelijakunta

Ella Joukkola<br>
Hallituksen puheenjohtaja<br>
Savonia-ammattikorkeakoulun opiskelijakunta

Roope Paasonen<br>
Hallituksen puheenjohtaja<br>
Tampereen ammattikorkeakoulun opiskelijakunta

Anna Palmén<br>
Hallituksen puheenjohtaja<br>
Lahden Muotoiluinstituutin opiskelijayhdistys ry

Max Kivivuori<br>
Hallituksen puheenjohtaja<br>
Arcadan mediaopiskelijoiden yhdistys Commedia rf

Nea-Maria Törmänen<br>
Hallituksen puheenjohtaja<br>
Metropolian kulttuurialan opiskelijayhdistys Demoni ry

**Lisätiedot**

Matti Tujula<br>
Edunvalvonta-asiantuntija<br>
Metropolia-Ammattikorkeakoulun opiskelijakunta<br>
045 2670828
