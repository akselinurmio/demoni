---
title: Demoni ry
---

Demoni ry on Metropolian kulttuurialan opiskelijayhdistys. Puolustamme kulttuuriopiskelijoiden oikeuksia ja viemme palautetta eteenpäin niin suoraan koulun henkilökunnalle kuin Metropolian opiskelijakunta METKAlle, jonka kanssa yhteistyössä toimimme. Demoni järjestää lukuisia erilaisia tapahtumia sekä kulttuurialan että muiden alojen opiskelijoille.

Demoni on perustettu 1990-luvulla Stadian Hämeentien toimipisteen kulttuuriopiskelijoiden toimesta ja vuonna 2008 Stadian ja Evtekin yhdistyessä Demonin toiminta laajeni Hämeentieltä Tikkurilaan. Vuonna 2017 toiminta keskittyi jälleen Hämeentien toimipisteeseen kun Metropolia lopetti toimintansa Tikkurilassa.
